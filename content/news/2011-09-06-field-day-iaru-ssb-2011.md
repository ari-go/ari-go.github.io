---
layout: page
subheadline: Contest
title:  "Field day IARU SSB 2011"
teaser: "Si è conclusa anche la tornata SSB del Field Day IARU Region 1. Il weekend del 3 e 4 settembre 2011 è cominciato 
nel migliore dei modi per un Field Day: ore 8:00 in officina! "
breadcrumb: true
categories:
    - attività
tags:
    - contest
    - field-day

images:
    - 20110906-field-day-ssb/fd-iaru-ssb-2011-00227.jpeg

mediaplayer: false
author: iv3wjp

date: 2011-09-06
publishDate: 2011-09-06
draft: false

---

Si è conclusa anche la tornata SSB del Field Day IARU Region 1. Il weekend del 3 e 4 settembre 2011 è cominciato nel 
migliore dei modi per un Field Day: ore 8:00 in officina! Si è deciso infatti di approfittare del contest per assemblare 
e provare la nuova antenna "progettata" negli ultimi mesi.

Nonostante questo e i soliti imprevisti (il furgone caricato venerdì sera non ne voleva sapere di partire) il team IQ3GO 
ha raggiunto il campo di Villesse, meta abituale per i contest in portatile, verso le 9:30 con al seguito anche 
l'attrezzatissimo "camper". Dopo 5 ore di assemblaggio mancava ancora qualche dettaglio e con un ritardo di una quindicina 
di minuti dall'inizio del contest (13:00 GMT) anche per IQ3GO/P il contest ha avuto inizio!

La nuova antenna si è fatta subito ripagare dello sforzo, presentando VSWR, ampiezza di banda e rapporto F/B tali, 
da farci rimanere tutti increduli (si è udito un "c'è qualcosa che non va, lo S-meter non funziona"). Unico neo è 
che per le attività di contest ha un lobo forse troppo stretto. 

Per il resto il contest è cominciato bene, ottimi i 20m, con la chicca verso le 22:30 locali con un KL7/M 
(si, barrato mobile) e tanti tanti complimenti di "Big Signal" dagli States e dal Giappone!! Durante la notte ancora 
a macinare qso in 40, 80 e 160m, consapevoli che l'indomani la gara avrebbe assunto un connotato più da "scampagnata". 
Per domenica si è organizzato infatti una grigliata allargata a tutti coloro che ci avrebbero fatto visita al campo dei 
festeggiamenti, YL e figli al seguito.

Ma come in ogni Field Day che si rispetti c'è stato anche qualche "piccolo" imprevisto: generatore principale KO attorno 
alle 23:45 (con conseguente black out di un'oretta) e quasi contemporaneamente problemi al cavo di alimentazione della 
nuova antenna, per fortuna "bloccata" a 330°. Una rapida ispezione la mattina presto ha sentenziato la rottura del 
connettore PL-259 sul gruppo di commutazione delle antenne. 

Il contest si è concluso con la pancia piena e i postumi di un pranzo accompagnato da una degustazione di vini degna 
del Vinitaly. Nonostante ciò abbiamo concluso con circa 900 qso. Calo vistoso di collegamenti con OM tedeschi, a causa 
delle condizioni meteo proibitive in Nord Europa.

In attesa comunque di risultati perlomeno ufficiosi, potete dare un'occhiata alle foto ed augurare un "in bocca al lupo" 
al team di IQ3GO/P! ("Crepi!")

{{< asset-gallery dir="images/20110906-field-day-ssb" />}}
{{< load-photoswipe >}}

