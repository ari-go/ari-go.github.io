---
layout: page
subheadline: ARI RE
title:  "Habemus WiFi!"
teaser: "Finalmente dopo una lunga attesa siamo riusciti ad attivare il WiFi presso la nostra sezione."
breadcrumb: true
categories:
    - attività
tags:
images:
    - 20130826-habemus-wifi/habemus-wifi-1.jpeg

mediaplayer: false
author: iv3wjp
date: 2013-06-26
publishDate: 2013-06-26
draft: false

---

Finalmente dopo una lunga attesa siamo riusciti ad attivare il WiFi presso la nostra sezione. Venerdì 16 agosto, 
sfruttando la disponibilità dei soci IV3NDV, IV3CYT, IV3AZV, IV3MPI e IV3WJP e con la disponibilità di IW3QOJ, si è 
fatto un blitz in sezione collegando sia il link verso il Monte Sabotino (attivato la mattina stessa da IW3QOJ) e 
contemporaneamente anche il link verso il Monte Trstelj in Slovenia, grazie alla parabola donata a suo tempo da S56G 
Tom e da un pò di tempo in attesa di installazione.

Dunque da 0 a 2 link in poche ore HI! Sulla foto a sinistra è visibile il palo con i due link ad installazione ultimata, 
in quella a destra IV3CYT che si cimenta con l'installazione del link verso il Monte Sabotino.

Ricordiamo che il link sul Monte Sabotino fa parte della rete regionale WiFi per uso esclusivo o quasi di Protezione 
Civile (la sezione è ora dotata di telefono VoIP con il quale è possibile chiamare tutte le sezioni ARI della Regione 
FVG, la Sede Regionale della Protezione Civile nonchè le Prefetture della Regione), mentre il link con la Slovenia 
potrà venir utilizzato liberamente per sperimentazioni. Nei prossimi giorni ci coordineremo con i colleghi sloveni sul 
da farsi in attesa anche di reperire tutto l'hardware necessario per usufruire della connessione internet in sezione.

A tal scopo, chi avesse a casa dei vecchi switch, hub, access point inutilizzati  o quant'altro possa tornare utile a 
completare la rete della sezione si faccia pure avanti!

Di seguito il __[link dell'attivazione sul Monte Sabotino](http://www.ari-crfvg.it/net/news70.html)__ da parte di IW3QOJ, coadiuvato sia da IW3RMR che dal nostro 
"supporto logistico" IV3NDV e IV3SCP, dove sono visibili anche altre foto dell'attivazione presso la nostra sezione.

{{< asset-gallery dir="images/20130826-habemus-wifi" />}}
{{< load-photoswipe >}}

[1]: http://www.ari-crfvg.it/net/news70.html
