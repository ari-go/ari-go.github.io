---
layout: page
subheadline:
title: "Convocazione assemblea generale 2022"
teaser:
breadcrumb: true
description: ""
date: 2022-02-10T20:38:34+01:00
publishDate: 2022-02-10T20:38:34+01:00
author: iv3fyo
images:
draft: false
categories:
    - news
tags: []
---

Cari soci,

l'attuale periodo di pandemia ci costringe a modificare lo svolgimento dei più importanti appuntamenti della vita della nostra Sezione, in particolare lo svolgimento dell'Assemblea ordinaria, momento fondamentale per riunirsi e discutere delle cose fatte e di quelle che si pensa di fare in futuro. Quest’anno il Comitato direttivo ha deciso di svolgere l'Assemblea ordinaria 2022 in modalità telematica, utilizzando cioè la piattaforma di teleconferenze ZOOM. La data scelta è il venerdì 25 febbraio, con inizio alle ore 21.

Le modalità di svolgimento della riunione sono le seguenti:

* i soci interessati a partecipare dovranno scaricare e installare gratuitamente il programma ZOOM sul loro computer (se non lo hanno già);  
* circa mezz'ora prima dell'inizio dell'Assemblea, verrà inviata a tutti i soci una email contenente un link alla riunione, cosa che sarà ripetuta anche sulla mail del gruppo;  
* qualche minuto prima delle 21, cliccando sul link si accederà all’Assemblea, dove sarà richiesto di inserire OBBLIGATORIAMENTE il proprio nominativo e il proprio nome;  
* è necessario che il computer sia fornito di microfono, mentre la webcam non è indispensabile.

Potrà quindi iniziare l’Assemblea, secondo l’ordine del giorno che vi allego. Per ogni argomento trattato sarà dato spazio ad interventi dei soci collegati e per alcuni di questi argomenti è prevista una votazione per approvazione o presa d’atto. Ogni socio potrà chiedere la parola e il suo intervento sarà succintamente riportato nel verbale d’Assemblea.

Quest'anno ci sono delle rilevanti novità riguardo alla tenuta della contabilità e alle modalità di redazione dei bilanci, come sarà spiegato più in dettaglio nel corso dell’Assemblea. Per questo motivo i bilanci consuntivo 2021 e preventivo 2022 (_che trovate allegati nella mail di convocazione_) sono diversi da quelli degli anni passati. Troverete allegato anche il bilancio consuntivo redatto sul modello prescritto dal Ministero, che è fisso e non modificabile nella forma. Una volta approvato dall’Assemblea, tale documento sarà poi pubblicato sul portale del Registro Unico Nazionale del Terzo Settore (RUNTS).

Certo di una vostra numerosa partecipazione, vi saluto cordialmente.

73 de IV3MPI Edi