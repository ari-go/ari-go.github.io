---
layout: page
subheadline: Attivazioni
title:  "Un settembre con i fuochi d'artificio"
teaser: "Dopo la pausa estiva i “nostri” sono partiti alla grande dal 1° settembre : Award 90 anni ARI, Prove di sintonia,
Triathlon e Contest VHF tutto già nei primi tre giorni."
breadcrumb: true
categories:
    - attività
tags:
    - contest
    - radioassistenza
images:
    - 20170914-settembre-con-fuochi/settembre-con-fuochi-4.jpeg

mediaplayer: false
author: iv3mpi
date: 2017-09-14
publishDate: 2017-09-14
draft: false

---

Dopo la pausa estiva i “nostri” sono partiti alla grande dal 1° settembre : Award 90 anni ARI, Prove di sintonia,
Triathlon e Contest VHF tutto già nei primi tre giorni.

Il Contest manager IV3CYT ha organizzato anche quest'anno una puntata al Contest VHF della IARU portando ben due stazioni 
e due gruppi di antenne sulle alture di Polazzo, per gareggiare nella categoria multi-operatore 6 ore. Sono partiti presto 
domenica mattina per montare il tutto vicino al quadrivio di Polazzo . La sorpresa del mattino è stata la temperatura 
molto rigida dopo mesi di caldo.

Verso le otto del mattino hanno iniziato a chiamare contest con le due stazioni low power. Alla fine il risultato è 
stato molto soddisfacente e le stazioni DX collegate sia in SSB che in CW erano molte , Marco IV3CYT , Mauro IV3AZV , 
Gregor IV3WJP e Marco IV3FYO hanno operato tutto il tempo al riparo dei teli messi a mo di tenda, per ripararsi dal 
sole diventato poi cocente . Durante la mattinata alcuni colleghi sono passati a salutarli e sostenerli . Ecco le 
foto dei quattro in azione. Prossimo appuntamento che ci darà IV3CYT Marco sarà forse il 40/80 ??

A proposito vorrei menzionare anche i soci IV3IFN Gabriele , IV3GRN Salvatore , IV3FYO Marco e IV3FYW Tiziano , 
che hanno partecipato al contest VHF SOTA , andando a trasmettere dal cucuzzolo del monte Matajur e si sono classificati 
al sesto posto come attivatori SOTA, complimenti ragazzi. Dalle foto si intuisce che faceva freddo ed è stata dura 
arrivare in quelle condizioni.

Anche il gruppo di soci che si dedicano alle assistenze radio di manifestazioni sportive si è dato da fare . 
In marzo hanno assistito la Maratonina di Gorizia , gare di Kayak , poi a giugno l' Alpin Marathon Mbike e ora il 
Triathlon di Grado . Sembra organizzato nella giusta sequenza , prima corsa a piedi, poi bicicletta , acqua e infine 
tutte tre , podismo, bicicletta e in più nuoto. I ragazzi che hanno partecipato per la nostra sezione sotto la guida di 
IV3BCA Paolo sono: IV3NDV Maurizio , IV3FYO Marco, IW3ROA Claudio, IV3FPO Naike, IV3FIA Damjan , IW3SOM Luca , IV3FPP 
Vinicio , IV3FPR Nereo , IV3CFL Stefano , IV3FGM Luka , IV3GDE Alessio, IV3ONZ Andrea , IV3APH Gianluca, IV3UAW Aldo, 
IV3DUC Michele e IV3GRN Salvatore , spero di non aver dimenticato nessuno.    A tutti loro un sentito grazie perché con 
la loro partecipazione gratuita alle manifestazioni , la sezione riesce a portare un po' di “fieno in cascina” ed in 
tempi di ristrettezze nelle sponsorizzazioni e nelle donazioni da enti pubblici , sono l'unico aiuto che abbiamo. 
Forza ragazzi che tra 20 giorni siamo impegnati nella vetrina buona di Gorizia : Gusti di Frontiera . Prove di sintonia 
del 2 settembre presenti IW3SOM Luca e IV3APH Gianluca , missione compiuta con bravura , grazie !

Infine AWARD 90 anni ARI , siamo partiti bene , i primi a chiamare e passare V90 ARI 2 sono stati :
Paolo IV3BCA , Marco IV3FYO e Andrea IV3ONZ e dopo tre giorni siamo a circa 500 QSO , ottimo , la sezione di Gorizia si 
fa sentire in tutte le manifestazioni con onore.    Un discorso a parte merita l'omni presente Maurizio IV3NDV, che 
collabora con tutti e tutto . Quando la materia non è di sua competenza , pur di stare nella nostra (bellissima) 
compagnia , si mette a fare il “cambusiere” o arriva e dice “ ragazzi intanto che voi finite il contest , che dite , 
io faccio una grigliata ? “ . Così ci siamo abituati che chiunque abbia qualche lavoro da fare, chiama “ l'uomo di 
Piedimonte che dice sempre si “ , hi .

Orgoglioso di essere presidente della Sezione ARI di Gorizia .  
  
{{< asset-gallery dir="images/20170914-settembre-con-fuochi" />}}
{{< load-photoswipe >}}
